<!DOCTYPE html>
<html lang="uz">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Unutishdan o‘zga choram qolmadi</title>
  <link rel="stylesheet" href="style.css">
  <script src="script.js" defer></script>
</head>
<body class="book-page">
  
<a href="53-mundarija.html" class="top-toc-link" title="Mundarijaga qaytish">📚</a>

  <div class="page-content">

    <!-- O‘ng yuqori burchakdagi belgilash tugmasi -->
<div class="bookmark-button">
  <button onclick="saveBookmark()">📌</button>
</div>

    <h2>Unutishdan o‘zga choram qolmadi</h2>

    <p class="poem-text">
      Fikri yoding bilan o‘tmoqda umrim,<br>
      Ishqing ne kunlarni boshga solmadi.<br>
      Senga yetishmoqqa imkon yo‘q, ahir —<br>
      Unutishdan o‘zga choram qolmadi.<br><br>

      Senga eltar yo‘llar cho‘lu biyobon,<br>
      So‘qmoqlar kimsasiz, ko‘priklar vayron.<br>
      Choralar ichida chorasiz hayron —<br>
      Unutishdan o‘zga choram qolmadi.<br><br>

      Dardim tinglagani biron sirdosh yo‘q,<br>
      Boshimni urgani dosh berar tosh yo‘q,<br>
      Va shunday yashashga zarra bardosh yo‘q —<br>
      Unutishdan o‘zga choram qolmadi.<br><br>

      Senla o‘tgan yo‘llar go‘yoki sarob,<br>
      Hushimni chalg‘itar qadahda sharob.<br>
      Ahvolim bo‘lmasin abgor-u harob —<br>
      Unutishdan o‘zga choram qolmadi.<br>
    </p>

    <div class="reactions">
      <button class="react-btn" data-type="heart">❤️ <span class="count">0</span></button>
      <button class="react-btn" data-type="fire">🔥 <span class="count">0</span></button>
      <button class="react-btn" data-type="like">👍 <span class="count">0</span></button>
    </div>
    <div style="text-align: center; margin-top: 40px;">
      <a href="06-mamnunman.html" class="prev-btn">Oldingi sahifa</a>
      <a href="08-soroqlabkelding.html" class="next-btn">Keyingi sahifa</a>
    </div>
  </div>

</body>
</html>
